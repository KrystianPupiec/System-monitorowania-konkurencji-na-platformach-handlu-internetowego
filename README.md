Celem niniejszej pracy jest opracowanie systemu pozwalającego monitorować rynek i analizować go pod względem zachowań konkurencji na platformach handlu internetowego. Po analizie istniejących rozwiązań, zdecydowano się na opracowanie własnego, dostosowanego do konkretnego przypadku zastosowania narzędzia. Pierwszym elementem systemu jest wykorzystanie mechanizmu web scrapingu do gromadzenia danych o zmianach cen konkurencji. Aby wdrożyć to rozwiązanie wykorzystany został system Selenium WebDriver, w środowisku Python. Ekstrakcja danych następuje z pięciu sklepów, z których pobierane są informacje dla tych samych produktów. Bezpośrednia identyfikacja produktów na podstawie nazw nie była możliwa z uwagi na różnice pomiędzy dostawcami, więc zaimplementowany został algorytm do standaryzacji tych nazw, wykorzystujący algorytm oparty na odległości Levenshteina. Cały powyższy proces został zautomatyzowany poprzez umieszczenie rozwiązania w chmurze obliczeniowej. Plik z gotowymi danymi jest udostępniany, w taki sposób aby mógł być pobrany przez program Power BI. Dane są oczyszczane, przekształcane i załadowywane w celu dostarczenia interaktywnego interfejsu użytkownika, zawierającego wizualizacje i inne rozwiązania do monitorowania zmian cen. Ostatnim etapem jest odpowiednie wzbogacenie danych o nowe cechy wyliczone na podstawie istniejących danych. Przeprowadzono wnikliwą analizę otrzymanych rezultatów i na podstawie odpowiedzi na pytania badawcze sformułowano wnioski pozwalające poznać zachowania i strategie cenowe konkurencji.
